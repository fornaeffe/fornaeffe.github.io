---
layout: post
title: '...perché no?'
date: 2010-03-22
draft: false
tags: 
- I Care - A me importa
---

Piccola premessa: mi risulta che da alcune parti, come in Inghilterra, non sia cortese parlare di politica e religione.  
  
Ecco, oggi voglio parlare di politica e religione.  
  
Perché penso che la politica sia il modo in cui ci preoccupiamo della comunità, e per me essere cristiano vuol dire cercare di seguire Gesù in tutta la vita, non solo in chiesa, quindi in qualche modo devo cercare di capire come far andare d'accordo le due cose...  
  
\---  
  
Io forse non ho capito un fico secco del Vangelo - e in effetti l'episodio del fico disseccato ancora non l'ho capito - ma da quello che mi sembra di aver capito...  
  
...prima di tutto, bisogna amare, Dio e gli altri: e quindi, penso, mettere gli altri prima delle proprie idee, dei propri progetti.  
  
...poi, che bisogna essere poveri, e non solo in spirito: e quanto è difficile per noi riccastri!!!  
  
...che bisogna servire senza per questo aspettarsi una ricompensa...  
  
...che Gesù e i suoi apostoli tutto quello che avevano era di tutti - e quanto è difficile mettere in pratica anche questo!  
  
...che Gesù ha accolto tutti, giudei, stranieri, pagani, peccatori...  
  
  
Insomma, più ci penso e più sono convinto... Secondo me la Chiesa e la 'sinistra' hanno molte più cose in comune che differenze!