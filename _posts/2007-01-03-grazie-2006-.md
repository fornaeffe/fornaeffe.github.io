---
layout: post
title: 'Grazie 2006!'
date: 2007-01-03
draft: false
tags: 
- Pagine di diario
---

  

[![Image Hosted by ImageShack.us](http://img236.imageshack.us/img236/6724/2006bassarisoluzioneqw0.jpg)](http://img236.imageshack.us/my.php?image=2006bassarisoluzioneqw0.jpg)

Grazie, 2006

perché, dopo un 2005 passato a stare male, è stato un ottimo anno in cui ricominciare;

per i miei ultimi mesi con i miei grandi **compagni del corso di cui nessuno sa il nome**;

per la gita al Lago di Garda, la grigliata a casa di Pietro, l'ultima pizzata di classe, la gita con l'Elena e la Robby e infine, a Natale, un nuovo incontro con le mie due amiche del Pilastrello;

per i miei **lupi**, per le riunioni e le uscite, per la caccia di Roccalanzona alla ricerca della Legge dell'Erica;

per le mie "prime" VdB nel posto più sperduto dell'Appennino;

per **Venezia**, dove ho capito che è ora di cominciare pian piano a lasciare la strada dei miei e seguire la mia;

per gli infiniti viaggi sul furgoncino di zona, le pietre smontate da Signatico, una route passata tra i guanti da lavoro, il piccone e le levigatrici, per la Miniera e la Torre di Pisa, per la croce spaccata e incollata, per le tonnellate di "Tassulla", per i "genitauri" e le megagrigliate, infine per la festa notturna prima dell'inaugurazione; insomma per la costruzione dell'**altare di Sasso**;

per la **partenza del Giulio**, e perché "non è necessario capire tutto per essere felici";

per tutte le gite in montagna:

per **l'inverno con i Ceresa** all'hotel Zaluna, con le "camere al miele", lo snowboard, il bob, lo sci di fondo e la mangiata a Malga Ora;

per **Auronzo** a Maggio, il lago di Misurina, i figli di Molin e il Vajont;

per **Predazzo** la settimana dell'esame, la Val Venegia, i labirinti del Latemar, le otto ore di macchina in un giorno per tornare a Parma e ritornare su;

per **Penia** con Guido, l'anello della Val Contrin, i simpatici compagni di viaggio e gli scarponi stretti di Guido, l'anello del Sassolungo, le Torri del Vajolet e il Passo Santner, la Marmolada...

per l'**esame di maturità**, con il tema "Può uno scienziato amare?", l'impianto infinito, e il grande successo dei miei programmini, e subito dopo la **conferenza di cardiologia** con Hagler;

per **Ortisé**, il "campo degli abbracci": per tutte le persone incredibili con cui l'ho vissuto, per la salita di notte ai Brentei e lo spettacolo alle sei del mattino, per l'anello del Careser e il monte Peller, per la nostra casa, per la sera da Fabio, per Saboteur...

per **Lourdes**, le 19 ore di viaggio e il Risiko in corriera, per il Village des Jeunes, il servizio con gli anziani dal Salus ai santuari, per le scout FSE abruzzesi e per le ragazze dell'UNITALSI, per "il luogo che toglie i dubbi di fede... insieme alla fede!", anche per la stanchezza e la tensione esagerata, per l'ultima stroncante fatica di caricare i bagagli sul treno, per il pranzo-rivolta al McDonald, per la serata dei "**problemi di Clan**", per i Pirenei, l'acqua non potabile, le messe di Don Matteo, per la **partenza di Ste**.

per la **ROSS**, per le sessioni infinite, l'hike, il Jingle, "Coraggio" e "E se non fosse un sogno";

per il ritrovo post-ROSS, e per la cena a casa della Maria Chiara;

per l'**Università**, Tiripicchio e il suo maglione rosso, Fermi e i suoi voli filosofici, i pranzi alla mensa e al Fuori Corso, per la cena di corso, per il laboratorio che alla fine è sempre divertente;

per la **route in Val di Susa**;

per il **servizio nel reparto del 5**, il lancio in uscita insieme al Carcio, il Campo Invernale a Provazzano, con la Fara, Dede, il Tia e Gabri come cambusieri; la casa messa a posto incredibilmente in un giorno solo, i ride e i 26 km dei Puma, lo scherzone del Borghetti, il giocone finale con le starlight, la pizza nel forno a legna che ha affumicato la casa...

Per un **capodanno** di nuovo con la gente scout, in uno dei posti più irraggiungibili della provincia di Parma (S.Giustina di Bardi)...

Per tutto questo grazie all'anno che ho passato,

ma soprattutto **grazie alle persone con cui l'ho vissuto**.

Inoltre, devo ricordare questo 2006 per quello che è successo ad una sorellina che non ho mai visto, ma che mi ha segnato profondamente in questo autunno: **Vika**, che hanno strappato dalla sua famiglia e dalle persone che ama e hanno portato in Bielorussia, per "ragioni politiche e legali".

Non c'è tanto da ringraziare perché tutto questo è successo, ma c'è da ricordare, e ringraziare tutti quelli che non si sono tirati indietro e hanno creduto e lottato perché vincesse l'amore.

Per questo, grazie Ale e Chiara per il vostro coraggio, e per aver sopportato tutto quello che avete passato, grazie Luca per avermi dato la notizia, per avermi accolto e per avermi tenuto in contatto anche a Parma, per esserti giocato fino ad andare a Strasburgo; grazie don Danilo, grazie Letizia e grazie Anna...

Così saluto il 2006 con la speranza e la preghiera che Vika possa tornare presto, e che possa sapere che ci sono persone che le vogliono veramente bene.