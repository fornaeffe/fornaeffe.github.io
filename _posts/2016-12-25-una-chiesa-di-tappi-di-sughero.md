---
layout: post
title: 'Una chiesa di tappi di sughero'
date: 2016-12-25
draft: false
tags: 
- Le cose belle della vita
---

[![](https://1.bp.blogspot.com/-QxP7gCHwiBI/WF8wAYbFKZI/AAAAAAAAQBQ/ATb5Q-4fqicpl_QaLfThwtODksB_rWizwCLcB/s320/DSCN6126.JPG)](https://1.bp.blogspot.com/-QxP7gCHwiBI/WF8wAYbFKZI/AAAAAAAAQBQ/ATb5Q-4fqicpl_QaLfThwtODksB_rWizwCLcB/s1600/DSCN6126.JPG)

  

Una chiesa di tappi di sughero.

Mattoncino su mattoncino, tagliati, disposti e incollati a costruire un modello in scala della chiesa di Bellena di Fontevivo. Ma la cosa più importante - per me - è che è fedele _anche all'interno_. Banchi, altare, cero, fonte battesimale intagliati nei tappi di sughero, quando il modello sarebbe già stato bello solo con l'esterno. Ma Geremia no, non ha voluto che fosse un modello vuoto dentro, lo ha fatto pieno. Anche se per vedere il lavoro fatto occorre sollevare il tetto.

Questo nuovo pezzo del presepe è uno dei più bei regali che ci ha fatto questo Natale. L'amore si può raccontare con diversi linguaggi, dicevamo pochi giorni fa, e penso che questo sia un messaggio piccolo e potente di amore. Che racconta una storia, la lega ad una più grande e le regala alla nostra, attraverso i pezzetti di sughero, di tempo e di attenzione incollati insieme.

  
E mi chiedo: in quello che dono, che dico, che faccio, mi sto dando il tempo e la pazienza di mettere amore _anche all'interno_?