---
layout: post
title: 'Dopo una settimana a Canale d''Agordo'
date: 2008-08-25
draft: false
tags: 
- Pagine di diario
---

Credo di essere stato molto fortunato ad avere come parroco don Francesco.  
  
E' vero, sarà peso, fa dei discorsi che quando cerca di essere semplice, gli adulti fanno fatica a seguirlo; ma almeno parla come uno che cerca di spiegarti qualcosa che ha scoperto e di cui è convinto, e non come uno che ti vuole vendere la fede.  
  
Se da metà delle discussioni esco senza averle comprese nemmeno a metà, e se magari mi incavolo perché no, secondo me così è sbagliato; almeno non mi rimane quell'amaro che mi lascia chi fa finta di capire i giovani, che gioca con le parole mettendoti in bocca le sue.  
  
E apprezzo molto l'impressione che mi dà di essere in gita anche e soprattutto per rilassarsi e passare del tempo: molto meglio di uno che sembra un infiltrato che sfrutta momenti divertenti per portare anime dalla sua parte.  
  
  
  
  
E poi, alla fine in macchina non va così forte.