---
layout: post
title: 'Le ragioni dell''amore'
date: 2006-10-01
draft: false
tags: 
- Per una sorellina
---

  

La gente che non ama non lo capisce.

Non sto facendo tutto questo chiasso perché voglio farmi vedere, perché mi sta sulle balle la Bielorussia, o non so che altra ragione balorda.

Le mie ragioni sono le ragioni dell'amore.

L'amore che Ale e Chiara hanno avuto per Vika, e che Vika ha avuto per loro.

L'amore che ha legato Vika con tutti quelli che adesso non dormono per lei, con le nonne, con il Don, con gli scout, con la gente di Cogoleto che non è stufa di scendere in piazza per lei.

L'amore che in qualche modo ha chiamato anche me, si è intrufolato nella mia vita, e che adesso non posso permettermi di non ascoltare.

E' quell'amore che ti lascia un marchio indelebile nel cuore e nella memoria, che trasforma una persona qualunque in **qualcuno che per te conta**, che nel tuo cuore ha un **nome**.

Quell'amore che vuole solo il bene, e non un bene egoista, ma un bene altruista, quell'amore che vuole un mondo di persone felici, sincere, **vere**.

Quell'amore che non può sbagliare, perché è l'amore che si dona al 100%, l'amore di un genitore per il figlio, l'amore di un fratello grande per la sua sorellina, che nemmeno ha mai visto, ma non può più cancellare dalla sua memoria e dai suoi pensieri.

Quell'amore che ti fa smuovere il mondo intero per poter far finire una sofferenza.

Qualcuno ha cercato di ingabbiare questo amore dentro un ricatto.

Gli ha addossato la colpa di migliaia di altre felicità troncate.

**Ma non è colpa dell'amore.**

**Ora questo amore ci chiede di liberarlo da questa gabbia, da questa infamia, da questo odio.**

Se solo la gente lo capisse...

Lo capisse che non è colpa dell'amore...

Forse, così, tutti insieme, riusciremmo a far scendere chi ha il potere dal suo trono d'egoismo, e insegnarli cosa significa **amare**.