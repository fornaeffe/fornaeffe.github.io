---
layout: post
title: 'Sette mesi'
date: 2013-06-03
draft: false
tags: 
- Pagine di diario
---

Sette mesi...  
...di sveglia alle sei e mezza (più o meno) come a scuola; sette mesi di vetrini, becher e pipette da lavare. Di un laboratorio dove ci sono millecinquecento piastre Petri, e niente agar per i terreni con cui riempirle; dove ci sono cinquanta provette da batteriologia e un unico, malconcio tappo.  
Sette mesi tra bottiglie sconosciute e microscopi vecchi e nuovi. Tra milleduecento adolescenti e sei professori di scienze.  
Di odore di agar pieno di ricordi, dei riflessi del metilarancio e della soddisfazione di saper ancora aprire una provetta con una mano sola.  
Sette mesi a chiedersi un po' quanto ti stanno prendendo in giro un po' quando sono entusiasti di quello che fanno. E ad accorgersi che la maturità non c'entra niente con l'età.  
A maledire le cipolle nove volte su dieci, e la decima sentirsi di aver realizzato qualcosa di un po' magico quando nell'oculare compaiono i cromosomi, blu come se fossero su un libro...  
Sette mesi di un camice bucato dall'acido, e di un paio di guanti gialli.

Grazie, di tutto.  
E arrivederci

  

 [![](http://lh4.ggpht.com/-7QGOI7jlhPQ/UavNXOc0dzI/AAAAAAAADLo/vk3gKwiJhak/s400/20130531_124910.jpg)](http://lh4.ggpht.com/-7QGOI7jlhPQ/UavNXOc0dzI/AAAAAAAADLo/vk3gKwiJhak/s1600/20130531_124910.jpg)