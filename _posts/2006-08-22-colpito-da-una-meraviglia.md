---
layout: post
title: 'Colpito da una meraviglia'
date: 2006-08-22
draft: false
tags: 
- Le cose belle della vita
---

  

Ci sono delle piccole cose, sparse in giro per la mia casa, o per il mondo;

cose che restano nascoste e silenziose per molto tempo, ma che, in momenti particolari, per caso o per necessità,

mi capita di riscoprire, di ritirar fuori, per respirare un po' di aria pura per la mia mente,

per stare intimamente bene, insomma.

Proprio stasera, davanti al computer, mi è venuta voglia di andare a scuriosare su un sito che non guardavo da molto tempo, che a suo tempo aveva la speciale capacità di farmi sorridere il cuore ogni volta che lo guardavo, e stasera ho scoperto che non ha per nulla perso quella meravigliosa capacità.

E' il sito [www.vocidibimbi.it](http://www.vocidibimbi.it/).

Parla di bambini, di nascite.

Sfogliando quelle pagine, mi sono sentito come quando ero a Staffal, proprio sotto al Monte Rosa che si affacciava, altissimo, dalle finestre di cielo tra le nuvole;

o al lago Careser, davanti alle cime innevate, mitiche, del Vioz e del Cevedale:

estasiato, intimamente e felicemente meravigliato, consapevole di stare sbirciando, quasi di nascosto, una meraviglia di immane grandezza, un privilegio divino che con un grande gesto d'amore è stato concesso anche a noi uomini.

Credo, anzi sono convinto, che la fantasia non potrà mai creare qualcosa di più bello della realtà.

Soprattutto perché il bello della realtà è proprio che è vera. E' qui. E' nostra.

Buona notte, amici.