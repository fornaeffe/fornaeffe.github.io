---
layout: post
title: 'Eccomi!'
date: 2022-08-28
draft: false
tags: 
- I Care - A me importa
- Verso le elezioni
---

<div class="figura" style="text-align: center">
    <img src="/assets/foto_elezioni.jpg" alt= "Io in versione candidato" style="width: 480px;" />
</div>

Io??? Ma siete matti???

Proprio io, candidato alla Camera dei Deputati, addirittura in seconda posizione?

Cari compagni di Europa Verde, che mi avete fatto questa pazza proposta di canditatura: eccomi! Incrocio le dita sperando che non vi pentiate troppo presto della scelta!

Scherzi a parte, vivo una vita meravigliosa grazie al contributo che molte altre persone hanno voluto dare alla collettività: spero che questa mia candidatura possa essere un modo per ricambiare.

Ho conosciuto persone stupende che stanno facendo la loro parte per costruire un mondo migliore, che insieme a me il 25 settembre metteranno il loro impegno a disposizione della nostra Repubblica: sono contento che questa mia candidatura, insieme a tutte le altre e all'impegno dei compagni che hanno messo insieme liste e documenti, abbia potuto rendere possibile questo.

Se poi avremo la vostra fiducia, e deciderete che possiamo essere noi a rappresentarvi in Parlamento, se anche soltanto i nostri capilista [Carlotta Bonvicini](https://www.facebook.com/carlotta.bonvicini), [Aboubakar Soumahoro](https://www.facebook.com/AboubakarS) o [Giovanni Paglia](https://www.facebook.com/deputatopaglia) saranno eletti alla Camera, allora potrò dire che, almeno un pochettino, questa mia candidatura avrà contribuito a cambiare il mondo.

Ci serve però anche il vostro aiuto, di tutti voi che condividete il nostro desiderio di un mondo più equo e più sostenibile: non lasciate che la politica la facciano gli altri, dateci una mano con un po' del vostro tempo e soprattutto con le vostre idee, partecipando ai nostri incontri non solo in questa campagna elettorale ma soprattutto dopo: solo se le persone "invaderanno" la politica questa riuscirà ad essere più vicina alle persone!

Un abbraccio!