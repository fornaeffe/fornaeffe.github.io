---
layout: post
title: '100 scatti per il 2010'
date: 2010-12-29
draft: false
tags: 
- Pagine di diario
---

[![](http://www.fornaeffe.net/public/2010%20piccola.jpg)](http://www.fornaeffe.net/2010/index.asp)  
  

  
E' quasi mezzanotte del 29 dicembre 2010, e i miei tentativi di scrivere dei seri ringraziamenti a tutti i protagonisti di questo 2010 stanno andando a quel paese, anche perché non ho intenzione di sprecare preziose ore di sonno prima di partire per quattro giorni tra i fornelli di Sasso.  
  
Quindi vi lascio questo mio duemiladieci con un saluto e 100 assaggi di questi strani, pazzi, imprevedibili, ironici e meravigliosi dodici mesi appena passati. Mesi pieni di... Sfiga, sicuramente! Per un volo cancellato causa eruzione vulcanica, per un CFA rimandato numerose volte causa cuore, per essere andato in cerca di funghi e aver trovato un'allergia alle vespe, per tutta l'acqua delle escursioni di Geologia e Territorio, per un'operazione rimandata causa mononucleosi, e per altre cose che potrebbero fare molto piangere, ma anche molto ridere!  
Ma anche mesi pieni di compagni straordinari trovati seguendo Vescovi sotto l'acqua dell'appennino, di amici sparsi per il mondo, del primo volo in aereo e dei tre giorni a Madrid con i miei quattro "fratelli di tana", dell'Isola di Montecristo e dell'improbabile combriccola che ne ha calcato le spiagge - e le montagne; di tutti i cascinari ma soprattutto dei ragazzi del primo (poi secondo) anno.  
Mesi pieni di... fiori! E di voglia di terra, di semplicità, di decrescita. E, finalmente dopo un anno e mezzo, di Dolomiti, anzi di Catinaccio!  
  
Un grazie e un abbraccio a tutti i protagonisti, vecchi e nuovi, di quest'anno.  
E un arrivederci al prossimo!  
  
  
Luca