---
layout: post
title: 'L''associativa commedia'
date: 2011-09-11
draft: false
tags: 
- Pagine di diario
---

poema in endeca-circa-sillabi, rime quasi baciate ACDB ("alla c\*\*\*o di B\*\*\*\*a")  
  
"Nel mezzo del cammin di nostra vita  
mi ritrovai in Figline Val D'Arno  
che la diritta via era smarrita.  
Ahi quanto a dir qual era è cosa dura  
il mio cruccio, dopo anni di ricerche  
e disdette, trovarmi a completare  
il cammin verso il fazzoletto rosa  
nel campo dove né il biondo capo  
né i cambusieri, che di ogni campo  
son, per vero, quelli che contano di più,  
sapevan la via che porta alla meta.  
Ma grazie all'aiuto del ciel giungemmo  
sani e salvi per l'ora di compieta  
insieme agli altri che conoscemmo  
tra il caldo e gli affreschi fiorentini,  
e nella casa tra gli ulivi desinammo,  
dove il sale manca nei pagnottini  
e l'acqua ha quel dolce sapor di tubo  
che ti insegna presto ad amar la sete!  
  
Ma, temprati da ben altre fatiche,  
godemmo assai dei letti e dei cuscini,  
delle docce calde ogni mattina  
e dei saltuari tuffi in piscina:  
potete dir di aver trovato questo  
in qualunque altro campo degli scout?  
Così era scandita la giornata:  
sveglia all'alba (per chi ci riusciva),  
sonnacchioso riposar sul muretto,  
alle nove nella chiesa iniziava  
la catechesi del padre, provetto  
conoscitor di Tolkien e teologia;  
seguiva la lunga, tremenda prova  
che patirono le fragili schiene,  
ore di sessione seduti per terra  
o sopra le panche, ma tanto è peggio.  
Per riaverci da queste fatiche  
cominciammo il viaggio verso il paese  
di Pengule, non senza attraversare  
il fiume Waingunga, dove lasciammo,  
perito, il ginocchio di Lorenzo.  
  
Nel pomeriggio si teneva il torneo  
conteso da squadre equilibrate assai:  
cinque rugbisti ed un "capotreno"  
vinsero a palla lupetto e shangai.  
E poi la sera, nel gioco, qualcuno  
forse dubitare avrebbe potuto  
della serietà dei contendenti  
che alla regina morta fecero voto  
di scalpar la regina avversaria...  
Tra film, pop-corn e bagni in piscina  
vinti dai migliori "artisti del capo"  
anche il mezzo del campo si avvicina:  
l'ora è giunta di partire per l'hike,  
fate gli zaini, scegliete il compagno,  
"chi mi ama mi segua" sarà il motto.  
Mentre lo zoppo è beato tra le donne,  
e qualcuno campeggia a Santa Lucia,  
nel bosco c'è festa attorno al fuoco,  
tranne che per Mirco e per Oliviero...  
  
...ed il cinghial che legge Borsellino!  
  
Tornati che fummo a San Martino  
e con misero pranzo gli stomaci  
riempimmo, sotto le stelle vegliammo;  
e giunse così in un battibaleno  
l'ultimo giorno, tra lunghe verifiche,  
pianto e risate, ed improvvisate  
scenette in napoletano stentato...  
Stasera, a casa, di quelle sere  
a cantar finché il sonno non ti esige,  
di panorami di colli e centrali,  
di quelle lettere lette alla cena,  
di tutti quei volti, davanti agli occhi  
rimangono solo, ormai, le stelle."  
  
  
  
  
  
Si ringaziano:  
i capi campo Giacomo e Serenella, i pezzi grossi (in senso diverso) Vince e Chiara, Giangavino, padre Alex, la cambusa tutta; le campeggiatrici di aeroporti Federica e Andrea, Mattino Gioioso, Michela e Chiara e il loro "vicino di casa" Federico, la Betta ed Emanuele, Lorenzo che si è fatto mezzo campo su un piede solo, Oliviero, Fabio, la Chiara di Arezzo, la Silvia P e la Silvia Z, la Laura e la Gloria, la Chicca, l'Eleonora, Alessandro il giovane e geniale matematico, Alessio il quasi-prete, l'aspirante conquistatore di ottomila Sergio, Mattia, la Martina, la Cecilia, l'Alessia, la Camilla, Mirco la macchina da guerra dell'Acheronte, e gli altri miei emiliani Silvia e Andrea, la Maria, il mio fratello di strada Federico, e la mia compagna di canti, chiacchierate e scenette, Cri.  
  
"Buon viaggio, hermanno querido,  
e buon cammino ovunque tu vada:  
forse un giorno potremo incontrarci  
di nuovo lungo la strada!"